<div>
    <h2>Mål</h2>
    <p>        
        Under avsnittet mål ska du ange projektets mål. Man brukar prata om att mål ska vara "smarta", det vill säga specifika (eller tydliga), mätbara, accepterade (av alla berörda), realistiska (önskedrömmar lämnar vi utanför) samt tidssatta (när ska de vara uppnådda). Detta är en bra tumregel, i synnerhet för projektmålen. (Om SMARTa mål på Wikipedia: http://sv.wikipedia.org/wiki/SMART_(målformulering)). Det finns även möjlighet att ange effektmål, det vill säga mål som kan uppnås genom de leveranser projektet gör. Målet "eTjänst installerad och testad" är ett typiskt projektmål, medan "hälften så lång handläggningstid ett år efter nya eTjänsten levererats" är ett typiskt effektmål. För varje mål kan du ange om det är ett projekt- eller effektmål som avses, du namnger ditt mål, skriver en så tydlig målformulering som möjligt, beskriver hur du vill mäta att målet uppnåtts. När du sedan utvärderar finns möjligheten att ange om målet uppnåtts; Ja, Nej eller Delvis. Du kan också skriva en kommentar till varför du bara uppnått målet delvis.
    </p>
</div>
