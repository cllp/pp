<div>
    <h2>Projekplanen</h2>
    <p>
        Introduktion
        Här beskriver man bakgrunden till att projektet genomförs samt kortfattat syftet med projektet. En konkret målbeskrivning kommer längre ned under avsnittet "Mål". Det finns även ett fält för "definitioner". Det är i första hand tänkt för att förklara vad olika termer och begrepp som är verksamhetsinterna betyder. Det är klart att man ska vara tydlig och konkret i projektplanen, så definitionsavsnittet är i första hand till för att förklara för de som inte är så insatta i fackområdet. Det finns även ett avsnitt för "Övriga kommentarer". Använd det om du knner att det finns mer att säga om projektet generellt, men som inte ryms under "Bakgrund och syfte"
        <br/>
        Beskrivning
        Under rubriken "Omfattning" ska du så klart och tydligt som möjligt beskriva vad projektet omfattar, vilka leveranser som ingår och vilka som berörs av leveranserna. Under nästa rubrik "Avgränsningar" ska du ange vad som undantas från projektet. I ett shoppingprojekt skulle man kunna beskriva det som att projektet omfattar inköp av kläder för fest och under avgränsningar beskriva att smycken och andra accessoarer inte omfattas i projektet. Rubrikerna "Omfattning" och "Avgränsning" tjänar till att sy entydigt som möjligt beskriva vem som kan förvänta sig vad av projektet. Ju bättre detta beskrivs, desto större sannolikhet är det att alla kommer att få en upplevelse av att projektet levererat det som utlovats.
        <br />
        Rubriken "Förvaltning och Drift" är till för att beskriva hur det som projektet levererar ska tas om hand i organisationen när projektet avslutats. Om det är en it-tjänst; vem sköter driften, vem betalar licenskostander och driftskostnader, vem äger tjänsten. Om det handlar om en rutin eller process för verksamheten så är det i grunden samma innehåll; vem som ansvarar för att följa upp att processen/rutinen används, vem som är ansvarig för att underhålla den och utveckla den.
        <br />
        Rubriken "Avslutning och utvärdering" är till för att beskriva vad som händer när projektet levererat. Vad som ska till för att projektet ska ses som avslutat. Ska det skrivas en projektrapport, vill styrgruppen ha en redovisning från projektledaren? Ska det göras någon undersökning bland de som tar del av resultatet? Hur vet vi om kostnaderna sänkts som utlovat? Har verksamheten blivit effektivare? Beskriv så väl som möjligt hur du vill avsluta och utvärdera. Detta är din möjlighet att kunna visa att du gjort ett bra jobb efter att projektet är avslutat.
        <br />
        Genomförande
        Avsnittet Genomförande har bara en rubrik: "Genomförande". Här beskriver du så noga du kan hur du som projektledare kommer att bedriva projektet. Lite kring metoder, mötesformer, tider. Tag god plats till det här. Det här är ännu en möjlighet att vara konkret kring hur du vill bedriva uppdraget du fått. När projektägare och styrgrupp godkänt din plan, så har du den att falla tillbaka på om det uppstår oenighet eller diskussion.
    </p>
</div>
