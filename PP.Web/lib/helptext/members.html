<div>
    <h2>Projektroller</h2> 
    
    <p>
        I ett projekt kan det finnas många olika roller. Under avsnittet deltagar redovisas alla projektdeltagare och deras roller anges. Några av rollerna kanske behöver utvecklas lite djupare.
        <br/>
        Projektägaren
        är den som anlitar projektledaren, som utser styrgruppen, är ordförande och sammankallande i styrgruppen. Projektägaren är ofta den som står som värd för projektorganisationen om det är flera olika huvudmän inblandade, eller den som kommer att ansvara för projektets leverans när det avslutats.
        <br/>
        Projektledaren
        Är den som genomför projektet på uppdrag av projetkägaren. Till sin hjälp har projektledaren ett antal resurser som är tilldelade via projektägare och styrgrupp. Det är projektledarens ansvar att hålla projektägare och styrgrupp uppdaterade om status i projektet. Projektledaren styr projektet som han eller hon ser lämpligast utifrån den beslutatde projektplanen. Om det är fråga om principiella belsut, när besluten ger påverkan utanför projektet eller när det handlar om en förändring av projektplanen, måste projektledaren hänskjuta det beslutet till styrgruppen och projektägaren.
        <br/>
        Styrgruppen
        Styrgruppen är projektägarens referensgrupp för att leda projektet. I många fall utser alla delfinansiärer en styrgruppsledamot vardera - för att kunna följa och vara delaktig i projektet. Det är alltid projektägaren som leder styrgruppen och kallar till styrgruppsmöten. Projektledaren ingår inte i stygruppen, men är föredragande vid styrgruppsmötena. I frågor som rör projektledarens person och roll kan det vara lämpligt att be projektledaren lämna mötet. Styrgruppsmöten skall vara väl förberedda. Dels finns det en avrapporteringsdel - status i projektet. Vilka aktiviteter är påbörjade, pågående och avslutade. Hur ser projektekonomin ut, samt hur projektet fåller tidplanen. Dels finns det en beslutsdel där projektledaren tar upp ärenden där det behövs ett beslut som inte ryms inom överenskomna ramar - eller andra beslut där projektledaren vill ha stöd av styrgruppen. Sådana frågeställningar ska föregås av i god tid utskickat beslutsunderlag med beskrivning av frågeställningen, förslag till beslut och konsekvensanalys. Givetvis ska man hålla all formalia på en, i förhållande till projektet och beslutets omfattning, rimlig nivå.
    </p>

</div>
